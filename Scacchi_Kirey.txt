Esercizio: Scacchi Kirey

Obiettivo dell'esercizio è ricreare un gioco simile agli scacchi, ma con pedine che possono muoversi secondo pattern definiti dall'utente.

All'inizio della partita ogni giocatore (per semplificare le cose, prevediamo che siano 2) avrà a disposizione un contenitore, che conterrà tutti i pezzi che potrà usare durante la partita. Questi pezzi saranno presenti in una struttura, definita da un file esterno(se possibile di tipo xml, altrimenti un semplice file txt), e verranno proposti man mano all'utente, che deciderà dove posizionarli sulla scacchiera. Non potranno essere posizionati dove è già presente un'altra pedina.
Il contenitore potrà prevedere due tipi di accesso:
- sequenziale (a coda), in cui è il contenitore stesso a fornire all'utente il prossimo pezzo da disporre sulla scacchiera
- a mappa, in cui è l'utente a chiedere il prossimo tipo di pezzo che l'utente vuole disporre
Il tipo di accesso sarà configurato nel file settings.properties

A turno ogni utente posizionerà un pezzo sulla scacchiera, scrivendone le coordinate (es: G2, B1...). Quando tutti i pezzi saranno posizionati, il primo utente potrà iniziare a muovere le pedine, indicando la casella di partenza e la casella di arrivo.

Ogni pezzo dovrà essere in grado di muoversi secondo un pattern che egli stesso conoscerà. La definizione del pattern sarà quindi di conoscenza esclusiva del pezzo. L'interfaccia che il pezzo avrà con l'esterno dovrà prevedere il punto di partenza nella scacchiera, e il punto di arrivo (ad esempio: A1 - C4). Il pezzo ritornerà un valore true/false a seconda che possa compiere o meno quella mossa.
Ogni pezzo inoltre avrà un colore, bianco o nero.

Dovrà essere possibile aggiungere nuovi tipi di pedine (a gioco fermo), che possano seguire pattern di qualsiasi complessità. Ai fini dell'esercizio, è necessario implementare almeno:
- un tipo (che chiameremo "line") che potrà muoversi in orizzontale o in verticale sulla tavola di gioco, di quante caselle voglia
- un tipo (che chiameremo "line-3"), che potrà muoversi in orizzontale o in verticale, ma solo di 3 caselle o meno. Questo pezzo deve ereditare le caratteristiche di movimento dal pezzo di tipo "line", modificandone solo la proprietà che prevede il numero di caselle massime che può percorrere
- un tipo (che chiameremo "single"), che potrà muoversi di una sola casella, in tutte le direzioni

Quando una pedina verrà posizionata sopra ad una pedina del giocatore avversario, quest'ultima verrà eliminata dal gioco.
La gestione degli errori (ad esempio, se si cerca di posizionare una pedina fuori dalla tavola di gioco, o sopra un proprio pezzo) deve essere effettuata tramite gestione di Exceptions.
Ogni mossa effettuta dovrà essere scritta in un file di testo, la cui definizione è presente nel file setting.properties.
Vince il giocatore che resterà con l'ultima pedina in campo.

E' sufficiente che sia presente un'interfaccia testuale (da riga comandi) per interagire con l'applicazione.

Esempio di file contenente le indicazioni dei pezzi per ogni utente (pieces_container.xml/txt):
<piece>
	<type>line</type>
	<number>2<number>
</piece>
<piece>
	<type>single</type>
	<number>1<number>
</piece>
[...]

Elementi contenuti nel file settings.properties
- altezza scacchiera
- larghezza scacchiera
- posizione del file di log
- tipo di accesso al contenitore dei pezzi
